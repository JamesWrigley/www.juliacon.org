# JuliaCon 2022 CFP
*Bu doküman Fransızca, Almanca, İspanyolca, Rusça, Standart Çince ve Türkçe dillerinde bulunmaktadır. (Kendi dilinizde yoksa [Çevirisini yapıp gönderebilirsiniz.](https://github.com/JuliaCon/www.juliacon.org/pulls))

Sizi JuliaCon 2022'de konuşma yapmak için bildiri göndermenizi istiyoruz. 

JuliaCon geleneksel olarak Endüstri ve Akademide bulunan kişilerin çeşitli alanlarla ilgili konularda giriş seviyesinden ileri seviyelere kadar konuşmalar içermektedir. Daha önce Julia ile bir çalışma yaptıysanız, JuliaCon çalışmanızı Julia Komunitesi ile paylaşmak için en iyi yerdir.


Geçmiş yılların sunumları hakkında fikir edinmek için geçmiş programlarımıza ve kayıtlarımıza bir göz atın:([2014](https://juliacon.org/2014), [2015](https://juliacon.org/2015), [2016](https://juliacon.org/2016), [2017](https://juliacon.org/2017), [2018](https://juliacon.org/2018), [2019](https://juliacon.org/2019), [2020](https://juliacon.org/2020), and [2021](https://juliacon.org/2021/)). 


Julia ile ilgili tüm konuları duymak istiyoruz. Bu tür konulara örnek olarak şunlar verilebilir:

- Biyoloji, biyoinformatik, tıp, ve sağlık sorunları
- Veri analitiği ve görselleştirmesi
- Finans ve ekonomi
- Genel hesaplama(computation)
- Endüstriyel uygulamalar
- Julia derleyicisi, araçları, ve ekosistemi
- Sayısal(Numerical) ve matematiksel optimizasyon
- Bilimsel hesaplamalar
- Yazılım mühendisliği konseptleri 
- İstatistik, makine öğrenmesi ve yapay Zeka
- Beşeri bilimler ve sosyal bilimler 

En önemli unsur, konunun Julia topluluğu için ilginç(uygun) olup olmayacağıdır. 


# Bildiri Tipleri
Bu yıl, bildiri sunabileceğiniz 6 farklı türe sahip olacağız.
Tüm sunumların Temmuz ayı başına kadar önceden kaydedilip sunulması beklenmektedir (kesin tarih daha sonra açıklanacaktır).
Atölyelerin ve çalışma gruplarının canlı olması bekleniyor. İlk kez, bu yıl İngilizce olmayan teklifleri kabul edeceğiz. Daha fazla bilgi için aşağıya bakın.

### Konuşmalar

Bu kategori, öncelikle yazılım geliştirme, araştırma veya belirli bir alandaki uygulamalarla ilgili teknik çalışmalarınızı Julia topluluğuyla paylaşmaya yöneliktir.
	
- **Konuşmalar** 30 dakika uzunluğunda olup 5 dakikası izleyicilerden gelen sorular için ayrılmıştır.
- **Kısa sohbetler** 10 dakika uzunluğunda olup 2 dakikası izleyicilerden gelen sorular için ayrılmıştır.
- Bu yıl konuşmanızı ingilizce, başka bir dilde veya hem ingilizce hem de başka bir dilde yapmayı seçebilirsiniz.



###  Mini-Sempozyum
Bir mini-sempozyum, organizatörlerin konuşmacıları, panelleri ve tartışmaları uygun gördükleri şekilde planlamaktan sorumlu oldukları bir "konferans içinde konferans"tır. Mini-sempozyum  organizatörlerinden ayrıca oturum için bir moderatör veya başkan sağlamaları beklenir. Bir mini-sempozyuma iki ila üç saatlik bir süre tahsis edilir.*Not:* JuliaCon 2021'in aksine, mini-sempozyumlar atölyelerin yanı sıra konferansın resmi başlangıç tarihinden önce planlanacaktır.


### Atölyeler
Atölye, genellikle sunum yapan kişinin izleyicilerin önünde kod yazdığı ve kolayca takip edebilmeleri için katılımcılarla kod paylaştığı üç saatlik etkileşimli ve uygulamalı bir oturumdur. Atölyeler konferansın resmi başlangıç tarihinden önce yapılacaktır. Bu kategorideki örnek konular, pakete özgü veya alana özgü eğitici içeriklerdir. *Not:* bu yıl juliacon'un ingilizce olmayan atölyeler için teklifleri kabul edeceği ilk yıl olduğundan, ingilizce olmayan bir atölye önermek istiyorsanız atölyeyi giriş seviyesinde yapmaya çalışın.

### Sanal Afişler
JuliaCon2022 bu yıl tamamen çevrimiçi bir konferans olduğundan, poster sunucuları fiziksel afişler hazırlanmayacaktır. Bunun yerine, önerdikleri bildirilerin 3 dakikalık videolarını vermeleri istenecektir. Videolar daha sonra, odaya katılan katılımcıların videoyu hızlı bir şekilde izleyebileceği ve sunulan video veya konuyla ilgili sohbete katılabileceği özel sohbet odalarında kullanılacaktır.

### Çalışma Grubu Oturumları
Çalışma grubu oturumları, belirli konular etrafında organize tartışmalar için ara oturumlarıdır.
Örneğin, paket yürütücüleri bu zamanları katılımcılarla bir toplantı düzenlemek ve katkı sağlayan kişileri işe almak için kullanabilir veya topluluk üyeleri Julia öğretim materyalleri veya çeşitlilik-kapsayıcılık(diversity) için tartışma grupları düzenleyebilir. Bu oturumlara bir saatlik zaman dilimi tahsis edilecek ve kaydedilmeyecektir.

### Deneyimler
Bu kategorinin amacı, topluluktaki yeni üyeleri ağırlamaktır. Örnek konular arasında Julia'daki en sevdiğiniz özellikler, Julia'nın belirli bir sorunu çözmenize nasıl yardımcı olduğu, bir üniversite sınıfında Julia ile çözdüğünüz ilginç bir sorun veya daha genel olarak Julia'nın iş akışınıza nasıl iyi bir katkı sağladığı sayılabilir. Bu sunumların her biri üç dakika sürecek ve konferanstaki farklı oturumlar arasına serpiştirilecektir. Sonradan gelen soruları cevaplamak adına Twitter, GitHub  e-posta gibi iletişim bilgilerinizi slaytlarınızda göstermenizi öneririz, çünkü bu kategoride sorular için zaman ayrılmayacaktır. Özellikle Deneyimler kısmını kullanarak fikirlerini ve izlenimlerini toplulukla paylaşmaları için Julia'ya yeni gelenleri memnuniyetle karşılıyoruz. Akademik hayatta Julia'yı kullanan bir öğretmen veya profesörseniz, öğrencilerinizi deneyimlerini Julia topluluğuyla paylaşmak için başvurmaya davet etmenizi öneririz.

-----

Bildirinizi gönderirken (özet olarak), değerlendirilmek üzere birden fazla kategori seçebilirsiniz.

# Başvuru Detayları  

Konuşmacıya karşı oluşabilecek ön yargıyı önleme amacıyla anonimleştirilmiş bir başvuru süreci uyguluyoruz. Birçok bildirinin açık kaynak kodu temelli olması sebebiyle , ikincil birinin görmemesi maalesef mümkün değil ama bildirilerin tarafsız bir şekilde incelenmesi için tüm çabaları gösteriyoruz.Eğer İngilizce dışındaki bir dilde oturum için bildirinizi gönderecekseniz, istediğiniz herhangi bir dilde gönderebilirsiniz. Ek olarak lütfen her zaman bildirinizin İngilizce bir versiyonunu hazırlayın (Otomatik altyazılar yeterli olacaktır!). Bildirinizi gözden geçirmek için her zaman seçtiğiniz dili akıcı konuşan insanlar bulmaya çalışacağız ama bu mümkün olmazsa  daha geniş bir inceleme havuzuna göndermek için İngilizce versiyonunuza döneceğiz. İngilizce dışındaki dillerde göndereceğiniz durumlarda , lütfen şu şekilde özette belirtin (ör : "Bu çalışma Türkçe dilinde sunulacak." ve ya "Julia Deneyimleri konuşmamı Azerice yapacağım."). 

Eğer belirli bir zamanda düzenlenmesinin daha avantajlı olduğunu düşündüğünüz bir çalışma ve ya çalışma grubu oturumu varsa bunu lütfen bildirinize not olarak ekleyin. Örnek olarak, Türkçe dilinde bir çalışma sunmak ve bunun Türkiye'deki katılımcılar için uygun bir zamanda yapılmasını istiyorsanız , bunu özetinizde mutlaka belirtin.

### Kayıtlar ve Materyaller

JuliaCon 2022 çevrimiçi bir konferans olacak ve konferansın planlanmasını kolaylaştırmak için konuşmacılarımızdan konferans öncesinde konuşmalarının kaydedilmiş bir versiyonunu sunmalarını isteyeceğiz ve konferanstan sonra kaydedilen tüm materyalleri açık kaynak hale getirmeyi planlıyoruz. Herhangi bir nedenle videonuzun gizli kalmasını tercih ediyorsanız lütfen bizimle iletişime geçin juliacon@julialang.org. Son olarak, materyallerinizi ve kayıtlarınızı Creative Commons (varsayılan: ticari kullanım olmayan) veya başka bir açık kaynak lisansı altında kullanıma sunmanızı da rica ederiz. Konuşmanızı İngilizce ve başka bir dilde yapmak isterseniz, sizden kaydedilmiş iki sürümü (her dilde bir tane) göndermenizi isteyeceğiz.

#### Transkript

Erişilebilirliği artırmak için bildirinizin bir parçasını transkript olarak talep edeceğiz. Başvuru süreciyle ilgili ayrıntılar için gözlerinizi e-postanızdan ayırmayın.

### Devam Eden Makaleler

Bu yıl istekli katılımcılara çalışmalarını devam eden JuliaCon makalesinin bir parçası olarak yayınlama şansı sunuyoruz. Daha fazla ayrıntı gelecek.

### Konuşmacılar için kayıt

Konuşmacılarımızın konferansa kayıt olmasını bekliyoruz. JuliaCon 2022 tamamen online bir konferans olduğundan, kayıt işleminin ücretsiz olacağını unutmayın.

### Bizimle nasıl iletişime geçebilirsiniz

Sorularınız için bize şu adresten ulaşabilirsiniz juliacon@julialang.org.

# Konferans Davranış Kuralları
'
JuliaCon'da, cinsiyet, cinsel yönelim, engellilik, fiziksel görünüm, beden büyüklüğü, ırk, yaş, din veya ulusal ve etnik kökenden bağımsız olarak tüm katılımcılar için olumlu bir konferans deneyimi sunmak için herşeyi yapacağız. Katılımcılar arasındaki saygılı ve düşünceli etkileşimleri teşvik ediyoruz ve konferans katılımcılarının herhangi bir biçimde yanlış hareketine müsamaha göstermiyoruz. Örneğin, saldırgan veya cinsel bir dile(içeriklere), resmi görüşmeler ve oturumlar arasında ağ oluşturma da dahil olmak üzere herhangi bir harekete konferans oturumu içinde müsaade etmiyoruz. Bu standartları ihlal eden konferans katılımcıları, konferans organizatörlerinin takdirine bağlı olarak yaptırım uygulayabilir veya konferanstan atılabilir (geri ödeme yapılmaksızın). Tacizle mücadele politikamız [buradan] ulaşabilirsiniz(https://juliacon.org/2022/coc).

# İlave

## İnceleme yönergeleri ve Süreci

Kaynak göstermek amacıyla,gönderinizi incelerken okuyucuların kullanacağı yönergeler ve süreç aşağıda yer almaktadır. 

Eleştirmenin amacı JuliaCona’a sunulan içeriğinin kalitesini sağlamaktır.

## Çıkar çatışması

Çıkar çatışması olduğu takdirde, eleştirmen incelemeden çekilip organizatörlere hızlı bir şekilde yenisini bulmalarını bildirmeye taahhüt eder. Hiçbir eleştirmen, yazarı olduğu veya başka bir çıkar çatışması biçimine sahip olduğu herhangi bir konuşma hakkında bir inceleme yapmamalıdır.Tanım ve örnekler için [PNAS örneklerine](https://www.pnas.org/page/authors/conflict-of-interest) bakınız. Çıkar çatışmaları eleştirmenin “finansal veya entelektüel bir çıkar çatışması olarak ortaya çıkan veya algılanabilecek herhangi bir derneğe" sahip olduğu herhangi bir çalışmayı veya yazarı içerir. (PNAS yönergileri yukarıda bulunuyor).

## Davranış Kuralları

Eleştirmen, inceleme sürecinde tüm iletişimlerde ve değerlendirmede [Konferans Davranış Kurallarını](https://juliacon.org/2021/coc) okumayı ve saygı göstermeyi taahhüt eder. 

Eğer teslim edilen bir bildiri davranış kurallarına uymuyorsa, eleştirmen bunu organizasyon komitesine yönlendirmelidir. 

## İnceleme kriterleri

Bu kritelerin karşılanmaması düşük puanlarla sonuçlanacaktır.

1.	Özetin okunması kolay olmalı ve aynı konuda çalışmayan biri için anlaşılabilir olmalıdır.Başlık,içerideki konuyu tanımlamayı kolaylaştırmalıdır.

2.	Sunulan özet teknik olarak eleştirmenin bilgisine uygyun olmalıdır.

3.	Konu, [Bildiri Çağırısında](https://pretalx.com/juliacon2021/cfp) var olan konular dahil ancak bunlarla sınırlı olmamak üzere JuliaCon için dikkat çekici olmalıdır.

- Biyoloji, biyoinformatik, tıp, ve sağlık sorunları
- Veri analitiği ve görselleştirmesi
- Finans ve ekonomi
- Genel hesaplama(computation)
- Endüstriyel uygulamalar
- Julia derleyicisi, araçları, ve ekosistemi
- Sayısal(Numerical) ve matematiksel optimizasyon
- Bilimsel hesaplamalar
- Yazılım mühendisliği konseptleri 
- İstatistik, makine öğrenmesi ve yapay Zeka
- Beşeri bilimler ve sosyal bilimler 

4.	Eğer yazar tarafından istenen format(deneyim, konuşmalar, atölyeler, sanal afişler, minisempozyumlar, çalışma grupları) uygun görünmüyorsa, eleştirmen bunu işaret edebilir ve başka bir tane önerebilir.

5.	Julia'nın kurumsal bir ortamda kullanım gereklilikleri genel olarak konferans ile ilgilidir. Özellikle, Julia ve ekosistemini kullanarak veya onunla etkileşime giren ürün geliştirme hakkındaki geri bildirimler memnuniyetle karşılanmaktadır. Ancak, görüşmeler ve afişler ürün yerleştirme için uygun bir yer değildir.

## Puanlama Kriterleri

Puanlanacak kriterler aşağıdadır (puan değeri 1-5 arasındadır):
1.	Julia topluluğuna uyarlanabilirlik. Julia kullanıcıları bu konuşmayı yöntemleri açısından mı yoksa sonuçları açısından mı ilgi çekici buluyor? Yüksek puan almak için Julia kullanıcısının ilgisini çekilmelidir.

2.	Topluluğa katkısı. Bu, insanların kullanımına açılan yeni bir paket mi?  Yüksek puan almak için diğerlerinin kullanabileceği bir kod ya da fikir olmalıdır.

3.	Netlik. Bu konuşmanın amacı nedir? İnsanlar ne öğrenecek? Yüksek puan almak için amaç net olmalıdır.

4.	Topluluk açısından önemi. Bu, Julia kullanan başka bir çok insanda ya da paket ekosisteminde fark yaratacak bir şey mi? Julia kullanıcıları için daha önemli bir şey daha yüksek puan getirir. Bunun bilimsel bir önemi olmadığını, yalnızca Julia kullanıcıları için bir yazılım veya öğretici olarak önemli olduğunu unutmayın.

5.	Konu farklılığı. Bir topluluk olarak biz uygulamaların çeşitliliğine değer veriyoruz. Bildiriniz, Julia topluluğuna yeni alanları ve konuları keşfetmesine yardımcı olursa daha fazla kredi verilecekti.

6.	Sağlamlık. Teklifleriniz teknik açıdan sağlam olmalıdır. Bariz hatalar vurgulanmalı ve dikkate alınmalıdır.

7.	Sınıflandırma. Uzun sunumlar için kriterler daha katı uygulanacaktır.

## İnceleme Süreci

- Atölye bildirilerinin incelenmesi program komitesi tarafından yapılacaktır. Bildirileri belirli bir düzeyde kriterleri karşılayan bütün atölye bildiri sahipleriyle iletişime geçilecek ve bu sunumlara dayalı olarak tutarlı bir atölye takvimine karar verilecektir.

- Konuşmalar, Afişler ve Minisempozyumlar iki turda birlikte değerlendirilecektir. İlk turda, eleştirmenlere X adet bildiri arasından seçme hakkı tanınacaktır, her bildiri 3 kere incelenecektir. Her inceleme skor, yorum veya en az bir cümle içermelidir. Eleştirmenlerden biri ayrılırsa, yeni eleştirmenlere bildiri yeniden dağıtılarak bu bildirilere daha fazla eleştirmen gelmesi için ikinci bir turumuz olacak. Bu turdan sonra komite, her bildirinin 3 incelemesi olmasını sağlayacaktır.

- İkinci turda, eleştirmen komitesi nihai kabullere karar vermek üzere incelenen bildirilerin puanlarını, yorumlarını ve yeniden sınıflandırmalarını ele alacaktır. Reddedilen bildiriler, tamamen reddedilmeden önce yeniden sınıflandırma için görüşülecektir. 

- Tüm bildiriler sınıflandırıldıktan sonra onay ve redler yayınlanacaktır.

- Google Summer of Code öğrencileri konuşmaları için özel bir sempozyum yapılacaktır. Bu, bildirilerin onaylanması / reddedilmesi GSoC öğrencileri kabul edilmeden önce olduğu için daha sonraki aşamalarda yapılır. Bu bildiriler doğrudan inceleme komitesi tarafından gözden geçirilecektir.

## İnceleme Yorumları

Her bildiri incelemesi verilen puanı açıklayacak bir yoruma sahip olmalıdır.
Örneğin, bir yorum şöyle olabilir:

- "Bu bildiri temiz, Julia'nın (benim için) çok yeni bir uygulaması ve birçok kişinin yararlı bulabileceğini düşündüğüm yeni bir paketi anlatıyor"

- "Son teknoloji ürünü gibi görünse de, yazılımın kapalı olması ve maliyeti, konuşmanın yalnızca küçük bir kurumsal kitleye yönelik olmasını sağlıyor ve genel kullanıcı ilgisini çekmiyor. Eğer bildiri, onların kendi ürünleri yerine Julia deneyimlerine odaklanmış olsaydı, bu konferans için daha uygun olarak görürdüm."

